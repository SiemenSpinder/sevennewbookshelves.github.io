Heb je een handig boek gelezen of weet je een mooie website of cursus? Plaats hier dan de naam ervan of de link er naartoe met een paar regels over wat er te vinden is of wat je er van hebt geleerd.

### Boek: _The Pragmatic Programmer_, van Andrew Hunt en David Thomas
O.a. verkrijgbaar bij [bol.com](https://www.bol.com/nl/p/the-pragmatic-programmer/1001004000788751/).

Ook al is het boek geschreven in 2000, de punten die hierin aangestipt worden zijn nog steeds revelant voor iedere programmeur. Dit boek gaat de meeste 'best practices' van het programmeren langs, van het DRY (Don't Repeat Yourself) tot tips voor het opzetten van een testing-beleid.

### YouTube: _Talk on going mouseless with Vim, Tmux, and Hotkeys_, van Leeren Chang
Link: [https://www.youtube.com/watch?v=E-ZbrtoSuzw](https://www.youtube.com/watch?v=E-ZbrtoSuzw)

Voor iedereen die graag zijn productiviteit wil maximaliseren en gebruik wilt leren maken van Vim; in deze presentatie legt Leeren Chang door aansprekende voorbeelden uit waarom Vim handig is en hoe je het moet gebruiken. Tip hierbij: in de video wordt dit niet genoemd, maar tegelijk wordt ook het programma 'ctags' gebruikt om bijvoorbeeld functie-definities te 'taggen'. Dit zorgt ervoor dat je binnen Vim een functie-aanroep kunt selecteren en met een druk op de knop naar de functie-definitie kan springen - ook als deze in een ander bestand staat.

Ook al zit Tmux in de naam wordt dit niet uitgebreid toegelicht. Het is het ook zeker waard om te kijken naar Tmux als je veel werkt via SSH. Tmux geeft je namelijk de mogelijkheid om meerdere terminalvensters binnen een SSH verbinding te openen. Het geeft ook de mogelijkheid om terminal-sessies los te koppelen zodat deze sessies blijven draaien ook als je het SSH venster sluit. 

### Website: [www.teachyourselfcs.com](www.teachyourselfcs.com)

Voor iedereen die zichzelf graag Computer Science wilt leren maar niet weet waar hij of zij moet beginnen. Op deze website hebben Ozan Onay en Myles Byrne, van de Bradfield School of Computer Science in San Francisco, een curriculum samengesteld om als autodidact Computer Science te bestuderen.

### Website: [How a Kalman filter works, in pictures](https://www.bzarg.com/p/how-a-kalman-filter-works-in-pictures/)

In technische velden is het Kalman filter een term die vaak voorbij komt vliegen maar zelden ook direct uitgelegd wordt. Deze blog-post laat aan de hand van een mooi voorbeeld zien dat de Kalman filter-techniek erop gebaseerd is op het terugvinden van een onderliggende, veranderende, _state_ waar alleen meetwaarden met ruis van beschikbaar zijn. 

### Website: [Introductiecursussen Machine Learning, door Kaggle.com](https://www.kaggle.com/learn/overview) 

Kaggle is vooral bekend om de grote hoeveelheid Machine Learning-competities en datasets die beschikbaar zijn op het platform. Zij bieden echter ook een aantal goed toegankelijke introductiecurssusen voor Machine Learning in Python. Een inleiding op o.a. het gebruik van scikit-learn en Keras en het toepassen van One Hot Encoding en imputatie komen voorbij.

### Website: [Guide to software development, Netherlands eScience Center](https://guide.esciencecenter.nl/) 

Een gids tot het opzetten van een onderhoudbaar open source-project van het Netherlands eScience Center. De gids geeft o.a. tips voor code review, testing & continuous integration en hoe om te gaan met releases. 

### Website: [Rijks Innovatie Community](https://www.rijksinnovatiecommunity.nl/) en de [Innovatietoolkit](http://www.innovatietoolkit.org/) 

Om vooruit te gaan moet je blijven innoveren. Om dit na te streven is binnen de Rijksoverheid de Rijks Innovatie Community opgezet. Door middel van een samenwerking tussen de Uitvoeringsorganisatie Bedrijfsvoering Rijk en de Universiteit Leiden is ook de Innovatietoolkit ontwikkeld. Deze 'toolkit' bestaat uit vele denk-opdrachten om innovatie te stimuleren.

## Website: [Choose A Licence](https://choosealicense.com/) 

Als je een open source-project online wilt zetten, dan is het belangrijk dat je de juiste licentie kiest. Op deze manier geef je anderen de vrijheid om je code opnieuw te gebruiken, en je geeft ook aan tot hoe ver deze vrijheid gaat.

## Linux 
* Tutorial/naslagwerk voor ['grep'](http://www.grymoire.com/Unix/Grep.html) en ['sed'](http://www.grymoire.com/Unix/Sed.html). Ook al zijn grep en sed meer dan 44 jaar oud, ze worden nog steeds veelvuldig gebruikt voor het zoeken in en het aanpassen van tekstbestanden. Dit komt omdat ze erg krachtig en efficiÃ«nt zijn en meegeleverd worden in iedere Linux-distributie. Deze tutorials introduceren stukje bij beetje de enorme set aan features van deze programma's.
